# Обработка на грешки 

_Обработка на грешки_[^EH] е действието, което се предприема в случай на провал.
Например, ако продължим изпълнението на програмата въпреки неуспешно прочитане
на файл, определено ще имаме затруднения с използването на входните данни.
Отчитането и изричното управление на тези грешки спасява програмата от
по-нататъшни провали.

В Ръждьо има различни начини за справяне с грешки. Те са описани в следващите
раздели на тази глава. Всички те имат едва доловими разлики помежду си и се
ползват в различни случаи. Ето някои общи правила: 

Изрична паника, `panic`, върши работа най-вече за писане на тестове и за справяне
с непоправими грешки. За създаване на първични основи на програми тя може да бъде полезна,
например при работа с все още недописани функции, но в тези случаи
по-описателната грешка `недоправена!..` е къде по-добра. В тестовете `panic` е разумен начин
за изрично посочване на неуспех.

Типът `Option` се ползва, когато дадена стойност е незадължителна, или когато
липсата на стойност не е недопустимо състояние. Например липсата на
наддиректория – `/` и `C:` си нямат такава. Няма страшно да ползваме метода
`unwrap` от броителя `Option`, докато скицираме програмата си, или когато сме
напълно сигурни, че ще върне стойност. Обаче `expect` върши по-добра работа,
защото ни дава възможност да зададем съобщение в случай на грешка.

Когато има вероятност нещо да се обърка и извикващият блок трябва да се оправя
с грешката, ползвайте `Result`. Може да разгънете (`unwrap`), а и да очаквате
(`expect`) грешките. Но моля, по-добре е да ползвате тези методи само при бързи
тестове и докато скицирате програмата си.

По-обстойно раглеждане на обработката на грешки ще намерите в съответната глава от [Книгата][book].

[book]: https://doc.rust-lang.org/book/ch09-00-error-handling.html


## Б. пр.

[^EH]: Обработка на грешки –  Error handling

[^book]: Книгата – the book "The Rust Programming Language".  https://doc.rust-lang.org/book/ch09-00-error-handling.html
